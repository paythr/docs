---
title: "Tijdsregistratie"
description: "Handleiding voor het invoeren van uren, kilometers en vergoedingen."
---

## 1. Selecteer de inlener
Ga in het menu aan de linkerzijde naar de juiste **inlener** en klik erop om deze te selecteren.

![Inlenerselectie](/howto/inlenerselectie.png)

Je ziet nu een overzicht van alle medewerkers en zzp’ers die daar werkzaam zijn.  
Let op de iconen:
- **Uitroepteken**: er moeten nog documenten getekend worden.
- **Papiertje met pen**: er zijn nog documenten bij de medewerker of de inlener die ondertekend moeten worden.

Bovenaan staat de betreffende week en kun je een **voorbeeldfactuur** bekijken.

---

## 2. Uren invoeren
Klik op het **potlood-icoon** achter de juiste regel om uren in te voeren.

![Tijdsregistratie](/howto/tijdsregistratie.png)

Heb je een nieuw uursoort nodig, zoals reisuren of toeslaguren?  
Stuur ons dan een e-mail; wij maken dit aan zodat je het kunt selecteren onder **Uurtype**.

Indien er urenbriefjes moeten worden meegestuurd bij de factuur, download deze dan via het tabblad **Kwitanties**. Alles wat hier wordt toegevoegd, gaat mee met de factuur naar de klant.

![Tijden](/howto/tijden.png)

---

## 3. Kilometers registreren
![Kilometers](/howto/kilometers.png)

Voer hier het aantal kilometers in van **(woon)adres → werkadres**.  
Het systeem berekent automatisch de afstand via de kortste route (ANWB-norm).  
De standaard reiskostenvergoeding is meestal € 0,23 per kilometer. Indien een afwijkend tarief geldt, stuur ons een e-mail, zodat wij dit kunnen aanpassen.

> **Belangrijk:** Kies altijd achterin (via het geld-icoon met pijl naar links) **naar wie** de kosten gefactureerd moeten worden: het uitzendbureau of de inlener.

---

## 4. Vergoedingen toevoegen
![Vergoedingen](/howto/vergoedingen.png)

Vergoedingen worden altijd door **Payoffice** aangemaakt. Geef deze aan ons door via e-mail.  
Dit kan van alles zijn, bijvoorbeeld:
- Reiskostenvergoeding per uur of per dag
- Werkkledingvergoeding
- Maaltijdvergoeding
- Parkeervergoeding

Het systeem berekent vergoedingen automatisch op basis van de ingevoerde uren.  
Als er al een vergoeding klaarstaat, klik je achterin op **Toevoegen** en voer je het bedrag in dat moet worden uitbetaald.

> Geef altijd duidelijk aan om wat voor vergoeding het gaat en aan wie deze moet worden gefactureerd (uitzendbureau of inlener).

---

## 5. Reserveringen uitbetalen
![Reserveringen](/howto/reserveringen.png)

Hier kun je opgebouwde reserveringen uitboeken, zoals:
- Vakantiegeld
- Vakantie-uren
- Verlofuren

Vraag een medewerker om het gewenste bedrag; het systeem bevat een **rekentool** die automatisch berekent hoeveel er moet worden uitbetaald.

---

## 6. Inhoudingen verwerken
![Inhoudingen](/howto/inhoudingen.png)

Hier kun je inhoudingen invoeren, zoals boetes.  
Upload altijd een ondersteunend document (bijvoorbeeld de boete zelf).  
Het ingehouden bedrag wordt verrekend op het salaris en is zichtbaar op de loonstrook van de medewerker.

---

## 7. Uren verwerken en factuur bekijken
Na het invoeren van de gegevens klik je op het **kruisje** om de uren te verwerken.  
Je kunt vervolgens een **voorbeeldfactuur** bekijken.

![Tijdsregistratie](/howto/tijdsregistratie.png)

Op deze factuur zie je:
- Het factuurbedrag naar de inlener
- Het uit te betalen bedrag aan de medewerker
- Jouw marge